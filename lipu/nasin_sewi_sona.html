<!DOCTYPE html>
<html>
  <head>
    <meta charset="utf-8"/>
    <title>nasin sewi pi awen ala</title>
    <link rel="stylesheet" href="../style.css"/>
    <link rel="icon" type="image/png" href="../favicon.png"/>
  </head>

  <body>
    <main class="paper">
      <h1>nasin sewi pi awen ala</h1>
      <blockquote><em>sitelen monsuta pi len pi nasin sewi musi suli mani</em> (<a href="https://en.wikipedia.org/wiki/John_Milton">jan Jowan Milutan</a>)</blockquote>
      <p>
        toki Inli la, nimi <a href="https://en.wikipedia.org/wiki/Faith">awen</a> li sama nimi pi nasin sewi.
        mi la, ni li pakala.
        toki pona la, nimi li ante.
        mi la, ni li pona.
        nasin sewi mute li suli e awen.
        mi la, awen li nasa e nasin sewi.
      </p>
      <p>
        nimi Inli "faith" li pakala tan nasin seme?
        nimi Inli "religion" li kama tan nimi Loma "religio".
        nimi Loma "religio" li sama tawa sin anu wan sin.
        mi ante toki e nimi "religio" tawa toki Inli la, mi kama jo e nimi pi "reattach" anu "reconnect".
        ni la toki Inli la, nimi "religion" li toki lon "turning again to the original place" lon "remembering where you came from".
        mi ante toki tawa toki pona la, mi jo e tawa sin pi ma nanpa wan e pilin sin pi pilin nanpa wan.
        mi mute ale li lon ala ma nanpa wan lon tenpo ni la, mi awen la, mi tawa sin ala ma nanpa wan a!
        nasin ni la, nimi Inli "faith" li pakala.
      </p>
      <p>
        jan li toki e: &ldquo;nimi awen li toki ala sama toki sina a! sina lukin ike. nimi awen li toki lon awen pi ma nanpa wan.&rdquo;
        taso, ni li lon ala.
        jan li toki lon awen la, ijo toki li kama ala tan ma nanpa wan li kama tan ma anpa ni.
        ijo li kama tan ma nanpa wan la, sina wile ala jo e awen tawa jo ona.
        ijo sewi li lon tan ala kepeken ala li wile e ala.
        sina ken ala weka tan ona.
        ni la, sina wile jo e awen tan seme?
      </p>
      <p>
        jan lawa sewi li toki lon awen la, ona li wile lawa e pilin sina tawa pini ona.
        awen li nasa e nasin sewi kepeken nasin ni: mi jo e toki pi jan lawa pi nasin sewi mi.
        ijo sin li kama li lukin tawa mi sama ni: toki li lon ala li pona ala.
        nasin sona la, mi weka e toki.
        nasin nasa la, mi awen e ona.
        taso, jan lawa pi nasin sewi mi li toki e ni:
        &ldquo;sina weka e toki la, sina ike. sina jo e awen la, sina pona li awen e toki.&rdquo;
        nasin ni la, jan lawa sewi li utala e lawa mi li nasa e mi.
        tan ni la, mi pana tawa nasin sewi ona e nimi nasa.
      </p>
      <p>
        jan lawa sewi nasa li pana e nimi awen tawa nasa ona.
        awen li suli mute tawa jan lawa sewi nasa.
        taso pilin mi la, ona li suli lili tawa sewi.
        sewi li ike ala, li wile ala pakala e jan, li wile ala nasa e jan.
        ona li pana e pilin e lawa tawa jan li wile e ni: jan li kepeken e ona!
        mi kepeken ala e lawa e pilin e lukin la, sewi li pona ala pona e mi tan ni?
        pona ala a! jan ale li ken lukin e ni.
        jan lawa sewi nasa taso li wile e kepeken ala.
      </p>
      <p>
        jan sona sewi nasa li sitelen e lipu suli li pana e nimi mute mute tawa suli awen.
        ona li toki sama ni:
        &ldquo;kon sewi nanpa wan li olin e sina li kin moli tawa sina!
        kon sewi li suli wawa li wile e ni: sina kute e jan lawa!
        sona ni li kama tan sewi li lon sewi pi lawa jan.
        ni la, sina ken ala sona e ona kepeken lawa li ken taso sona kepeken awen.
        ala la, sina ike tawa sewi.&rdquo;
        mi la, ni li nasa wawa ike a!
        ona li len e nasa kepeken nimi suli.
        ijo li kama tan sewi la, jan li ken lukin kepeken lukin li ken pilin kepeken pilin.
        awen li lon ala.
      </p>
      <p>
        jan Isa li toki ala toki lon awen?
        kin la, sin pona pi toki Inli li jo e nimi.
        mi sona ala e nimi Awame pi jan Isa.
        taso jan Isa li toki tawa jan la, ona li lukin tawa jan e ijo ma lon sinpin jan.
        nasin ni la, jan Isa li lukin tawa jan e ijo kon.
        jan lawa sewi nasa li ken ala pali sama.
        ona li ken taso toki e nasa li pana taso e nasa tawa jan li toki sama ni:
        &ldquo;sona ni li sewi a. sina wile kama sona e sona sewi mi la, sina wile jo e awen.&ldquo;
        ni li nasin ala pi jan Isa.
      </p>
      <p>
        pini la, jan lawa sewi nasa li jo ala e sona pona la,
        ona li ken taso suli e awen kepeken nasin wan:
        ona li pana e toki musi monsuta tawa jan li anpa e lawa e pilin jan.
        ona li toki sama ni: &ldquo;sina kute ala e mi mute la, ike wawa li kama tawa sina!&rdquo;
        nasin ni la, ona li ante e sewi tawa monsuta sama ona.
        ona li pilin ala pilin e lon monsuta pi toki musi ona?
        ken la ona li pilin e ni e monsuta sewi.
        taso ona li pali ike.
        ona li pilin e monsuta sewi la, ona li pali ike tan seme?
      </p>
      <p>
        tan ni la, mi pilin e ni: jan lawa sewi nasa li pilin ala e toki musi ona.
        taso ona li kin pilin e ni: ona li ken lawa e jan kepeken toki musi.
        ona li suli e awen tan ni.
        awen la, jan li awen anpa e ona sama.
        jan lawa sewi li kama jo e mani e suli.
        jan lawa utala li kama jo e jan tawa utala.
        taso ala li tawa sewi.
      </p>
      <p>
        taso ken sin li lon.
        ken la jan lawa sewi nasa li jo e lawa tu.
        ona li pilin e lon monsuta kepeken wan li pilin ala kepeken sin.
        <a href="toki_nusapi.html">toki Nusapi</a> li pana tawa ni e nimi &ldquo;doublethink&rdquo;.
        jan li pana e toki musi la, ona li pilin e ona.
        tenpo ante la, ona li pilin ala.
        nasin ni la, tenpo mute la, ona li pona.
        tenpo ante la, ona li pali ike nasa.
        jan lawa sewi nasa li jo e lawa tu tan seme?
        ken suli la, jan ante li pakala e lawa lon tenpo pini kepeken toki nasa.
        nasin ni la, nasin sewi nasa li pali sin e ona sama lon jan sin sama
        <a href="https://en.wikipedia.org/wiki/Parasitism">pipi insa</a>.
      </p>
      <p>
        nasin sewi pi awen ala li ken ala ken?
        kin la, nasin sewi pi awen ala li lon tenpo ni.
        mi pana tawa ni e nimi pi nasin sewi sona.
        mi pilin e ni: <a href="https://en.wikipedia.org/wiki/Taoism">nasin pona</a> li wan.
        ken suli la, jan mute pi nasin sewi Puta li jo e nasin sewi sona.
        mi sona mute ala lon ni la, mi toki ala e sin lon ni.
        taso jan Kolisu en jan Jawatu en jan Silami li lon li jo e nasin sewi sona.
        nasin sewi sona li pona mute!
      </p>
      <p>
        jan pi nasin sewi sona Kolisu
        li olin e jan ante e kin jan ike,
        li pana e mani e moku e len tawa jan pi jo ala,
        li awen jo ala e ijo ma,
        li anpa e kon sama jan Isa.
      </p>
      <p>
        jan pi nasin sewi sona Silami
        li pilin e wan sewi,
        li toki tawa sewi lon tenpo luka,
        li pana e mani,
        li pona e kulupu,
        li tawa ma tomo Maka,
        li lukin e sewi lon tenpo ale.
      </p>
      <p>
        jan pi nasin sewi sona Jawatu
        li kama sona e lipu Towa,
        li awen e tenpo suno lape e lawa pi jan Musa,
        li alasa pona e ale,
        li wile e sona e utala ala sama sewi.
      </p>
      <p>
        awen li lon ala.
        nasin sewi taso li lon.
        tenpo la, nasin sewi li nasa lili.
        taso ni li lon sewi en jan, li tawa ala jan ante.
        tenpo la, pilin jan li ante.
        ni li kama tan insa la, ni li kama tan sewi.
      </p>
      <p>
        ken la jan lawa sewi nasa li kama li toki e ni:
        &ldquo;jan pona o kute a!
        kon sewi nanpa wan li kama li toki tawa mi e sona suli mute!
        sina kute ala e mi la, sina moli la,
        kon sewi li kama jo e kon sina li pana e ona tawa ma ike ike,
        li pakala e kon sina lon tenpo kama ale!
        o lukin e len pona mi e lipu suli mi e mani mute mi!
        o kute e toki pona mi a!
        o jo e awen!&rdquo;
      </p>
      <p>
        jan lawa sewi nasa li kama li toki e ni tawa jan sewi sona la,
        jan sewi sona li kute ala li tawa ala li ante ala.
        sewi li lawa e ona la, ona li wile ala e jan lawa sewi.
        ona li jo e sona la, ona li wile ala e awen.
      </p>
    </main>
    <footer><nav><ol>
      <li><a href="./..">ðŸ›–</a></li>
      <li><a href=".">ðŸ˜‡</a></li>
      <li>ðŸª¨</li>
    </ol></nav></footer>
  </body>
</html>
