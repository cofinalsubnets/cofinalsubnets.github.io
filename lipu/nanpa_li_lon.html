<!DOCTYPE html>
<html>
  <head>
    <meta charset="utf-8"/>
    <title>nanpa li lon ala lon?</title>
    <link rel="stylesheet" href="../style.css"/>
    <link rel="icon" type="image/png" href="../favicon.png"/>
  </head>

  <body>
    <main class="paper">
      <h1>nanpa li lon ala lon?</h1>
      <p>
        ijo li lon la, ona li jo e nanpa.
        nasin ni la, nanpa li lon ale.
        jan pi <a href="https://en.wikipedia.org/wiki/Pythagoreanism">nasin nanpa Pitakowa</a>
        kin li toki e ni: &ldquo;ale li nanpa.&rdquo;
        taso nanpa taso li jo ala e ijo ma li lon ala lon?
      </p>
      <p>
        jan sona mute li pilin e ni: nanpa li lon.
        jan li pana tawa pilin ni e nimi pi
        <a href="https://en.wikipedia.org/wiki/Platonic_realism">lon pilin Palato</a>.
        <a href="https://en.wikipedia.org/wiki/Plato">jan Palato</a>
        li jan sona li kama tan ma Elena lon tenpo pini mute.
        ona li pilin e ni: nanpa en ijo kon ante li lon pona.
        ijo ma li lon ike tawa ijo kon.
        ijo ma li sama sitelen pi ijo kon.
        mi toki e pilin mi lon tenpo kama lili.
        tenpo ni la mi pana e ijo ante lili tawa pilin sina.
      </p>
      <p>
        ijo nanpa wan li ni: nanpa li tawa tan ala tawa ale.
        ni la, jan li ken toki lon nanpa suli suli suli.
        jan li lukin e ijo ale ma li kama sona e nanpa ni li ken
        <a href="https://en.wikipedia.org/wiki/Exponentiation">wawa</a>
        e nanpa ni kepeken ona sama.
        tenpo ni la, jan li jo e nanpa suli suli suli suli sama ni:
        ala li lon ma li jo e nanpa ni!
        nanpa ni li lon ala lon?
      </p>
      <p>
        ijo nanpa tu li ni: jan sona nanpa li pana e nimi nanpa tawa ijo ante mute.
        ken la jan li lukin e
        <a href="https://en.wikipedia.org/wiki/Irrational_number">nanpa nasa</a>.
        ijo ma ala li lon li jo e nanpa nasa.
        <a href="https://en.wikipedia.org/wiki/Ratio">lon tawa</a>
        ala pi ijo ma tu li lon li jo e nanpa nasa.
        nanpa nasa li lon ala lon?
        nanpa nasa kin li ale ala a!
        jan sona nanpa li pana e
        <a href="https://en.wikipedia.org/wiki/Complex_number">nanpa ike</a> e
        <a href="https://en.wikipedia.org/wiki/Quaternion">nanpa ike ike</a> e
        <a href="https://en.wikipedia.org/wiki/Octonion">nanpa ike ike ike</a> e
        sin mute mute.
        nanpa ni li lon ala lon?
        nanpa ni li lon la,
        <a href="https://en.wikipedia.org/wiki/Polynomial">ijo nanpa pi nimi mute</a>
        li kepeken e ona li lon ala lon?
      </p>
      <p>
        ijo nanpa tu wan li ni: ijo ale pi sona nanpa li nanpa ala.
        ken la jan li lukin e
        <a href="https://en.wikipedia.org/wiki/Group_(mathematics)">kulupu</a>.
        kulupu li lon ala lon?
        sina pilin e lon la, mi toki e ni:
        kulupu tu li ken sama tan nasin pi
        <a href="https://en.wikipedia.org/wiki/Group_isomorphism">pali sama kulupu</a>.
        kulupu ti li sama tan ni, jan sona nanpa li ken ante e wan tawa ante li ken ante sin tawa nanpa wan.
        taso kulupu tu pi pali sama kulupu li ken jo e toki ante mute.
        <a href="https://en.wikipedia.org/wiki/Addition">kulupu pana nanpa</a> en
        <a href="https://en.wikipedia.org/wiki/Multiplication">kulupu mute nanpa</a>
        li sama tan pali sama kulupu pi nasin ante nanpa wawa.
        taso pana li sama ala mute a!
        kulupu tu li ante lukin.
        ni la, nanpa lon pi kulupu ni li seme?
        jan li pali e kulupu sin la,
        kulupu li pali sama tawa kulupu ni la,
        tenpo ni la, kulupu tu wan li lon ala lon?
        ken la kulupu li nasa.
        taso ijo pi <a href="https://en.wikipedia.org/wiki/Geometry">nanpa ma</a>
        li sama linja en selo li nasa ala.
        jan ale li ken lukin e ona.
        <a href="https://en.wikipedia.org/wiki/Platonic_solid">jan Palato li kin lukin e ona!</a>
        ni li lon ala lon?
      </p>
      <p>
        pini toki li ni: ijo pi sona nanpa li mute mute mute.
        jan sona li ken pali e ijo sin lon tenpo ale.
        pini li lon ala!
        luka sin la, ante pi ijo mute li lili.
        ona li lukin pona e ona la, ante li weka.
        jan li jo e ijo ale pi nanpa sona,
        jan li ken ala nanpa e ona, li wile nanpa e
        <a href="https://en.wikipedia.org/wiki/Equivalence_class">kulupu sama</a>
        pi ijo pi pali sama.
        suli pali li nasa!
        ijo ale li lon ala tan pali sama.
        taso jan sona wawa li ken ala toki e ni: ijo seme li lon ala lon?
      </p>
      <p>
        tan ni la, mi pilin e ni: nanpa en ijo kon sin li lon ala.
        ona li lon la, lon ni li ante mute tawa lon pi ijo ma.
        mi la, sona pi jan Palato li sewi anpa.
        ijo kon li sitelen pi ijo ma.
        ijo kon li lon la, ona li kama jo e lon tan ijo ma.
        ken la jan li ken toki e ni: ijo ma li sijelo pi ijo kon.
        ijo kon li selo sijelo.
        ijo ma li lon ala la, ijo kon li lon ala.
        ijo kon taso li lon taso pilin.
        taso ken la, ante ni kin li lon taso pilin.
      </p>
    </main>
    <footer><nav><ol>
      <li><a href="./..">üõñ</a></li>
      <li><a href=".">üòá</a></li>
      <li>#Ô∏è‚É£</li>
    </ol></nav></footer>
  </body>
</html>
