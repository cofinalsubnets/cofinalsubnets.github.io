<!DOCTYPE html>
<html>
  <head>
    <meta charset="utf-8"/>
    <title>ilo nanpa pi jan Alan Tulin</title>
    <link rel="stylesheet" href="../style.css"/>
    <link rel="icon" type="image/png" href="../favicon.png"/>
  </head>

  <body>
    <main class="paper">
      <h1>ilo nanpa pi jan Alan Tulin</h1>
      <p>
        tenpo pini la jan lawa Tosi li nasa e jan Tosi ale.
        jan utala Tosi li utala e ma sin Elopa li alasa moli e jan Jawatu ale tan ike nasa.
        ma sin Elopa mute en kin ma Mewika utala e ma Tosi.
        ma Nijon en ma Losi en ma Italija li pona e ma Tosi lon utala ni.
        taso ma Losi li ante poka lon tenpo kama.
        nimi pi utala suli ni li <a href="https://en.wikipedia.org/wiki/World_War_II">utala ale nanpa tu</a>.
        utala ale nanpa wan li pakala e ma Tosi lon tenpo pini.
        jan Tosi li wile utala tan ni.
      </p>
      <p>
        <a href="https://en.wikipedia.org/wiki/Alan_Turing">jan Alan Tulin</a>
        li jan sona nanpa li kama tan ma Pitan lon tenpo ni.
        jan utala Tosi li utala e ma Pitan tan tomo tawa kon kepeken ilo utala seli.
        jan mute en tomo mute li pakala tan ni.
        tenpo mute la jan Pitan li awen lon anpa ma.
        lon ni la, ilo utala seli Tosi li ken ala pakala e ona.
      </p>
      <p>
        ike ante li ni: jan utala Tosi li jo e ilo nasa sin li ken ante e toki.
        ilo li ante e toki tawa toki nasa kepeken sona nanpa.
        jan Tosi li kepeken e ilo la, jan Pitan li ken ala sona e toki nasa.
        ijo li lukin ike tawa jan Pitan a!
      </p>
      <p>
        taso jan Alan Tulin li jo e sona li toki e ni tawa jan utala lawa Pitan.
        sona li ni: ona li pali e ilo nanpa wawa.
        ilo li pona e toki nasa Tosi la, jan Pitan li ken sona.
        jan Alan Tulin taso li sona e nasin pali pi ilo nanpa.
        jan ale sin li pilin e ni: jan ala li ken sona e toki nasa a.
      </p>
      <p>
        jan utala lawa Pitan li pana e mani e jan sona mute tawa jan Alan Tulin li toki e ni: o pali e ilo nanpa!
        jan sona ale li tawa <a href="https://en.wikipedia.org/wiki/Bletchley_Park">ma kasi Pulesali</a>
        li open e pali li pali lon lukin ala lon tenpo mute.
        tenpo li kama la, ona li pini e ilo nanpa.
        ona li kepeken e ilo sin li ken sona e toki pi jan utala Tosi.
        pona a!
      </p>
      <p>
        taso ona li lukin e ni: ona li utala kepeken ilo nanpa la, jan ike li kama sona e ilo nanpa.
        jan ike li sona e ilo nanpa la, ona li kepeken ala e ilo nasa li alasa e nasin nasa sin.
        ona li kama jo e nasin sin la, jan Pitan li ken ala kute e toki pi jan ike a!
        ni la, jan Pitan li ken ala e pali suli kepeken ilo sin ona.
        ona li ken pali lili.
        taso, ona li awen e sijelo pi jan mute kepeken ilo nanpa.
      </p>
      <p>
        toki ni li pini ike tawa jan Alan Tulin.
        ona li mije li olin e mije.
        ni li ike tawa jan lawa Pitan.
        tenpo ni la, utala li pini.
        tan ni la jan lawa utala li wile ala jan Alan Tulin.
        jan lawa li pana e misikeke ike tawa ona.
        ni li pakala e pilin ona li nasa e ona.
        ona li pana e misikeke moli lon insa kili li moku e kili li moli a!
        tenpo mute la, jan lawa Pitan li toki ala e ni tan lawa utala.
        tenpo mute li pini la, ona li pana e toki pi jan Alan Tulin en ilo nanpa suli ona.
      </p>
      <p>
        tenpo ni la, jan ale li kepeken e ilo nanpa.
        ni li pali sama ona pi jan Alan Tulin.
        tan ni la, jan li pana tawa ona e nimi pi <a href="https://en.wikipedia.org/wiki/Turing_machine">ilo Tulin</a>.
      </p>
    </main>
    <footer><nav><ol>
      <li><a href="./..">üõñ</a></li>
      <li><a href=".">üòá</a></li>
      <li>üñ•Ô∏è</li>
    </ol></nav></footer>
  </body>
</html>
