<!DOCTYPE html>
<html>
  <head>
    <meta charset="utf-8"/>
    <title>suno kon li seme?</title>
    <link rel="stylesheet" href="../style.css"/>
    <link rel="icon" type="image/png" href="../favicon.png"/>
  </head>

  <body>
    <main class="paper">
      <h1>suno kon li seme?</h1>
      <p>
        tenpo pini lili la nimi pi
        &ldquo;<a href="https://en.wikipedia.org/wiki/Gaslighting">suno kon</a>&rdquo;
        li kama mute tawa toki Inli.
        nimi li sama nasa sama ni: jan li suno kon e jan ante la, ona li nasa e ona.
        nimi li ante nasa sama ni: jan li nasa tan wile e jan ante la, ni li suno kon, li sama ala nasa.
        nimi ni li sin ala tawa toki Inli.
        ona li kama tan <a href="https://en.wikipedia.org/wiki/Gaslight_(1944_film)">sitelen tawa pi tenpo pini</a>.
        taso tenpo ni la, jan mute li kepeken e ona.
        jan li pana e nimi tawa ijo mute.
      </p>
      <p>
        ni li lukin e ijo suli toki.
        tenpo mute la, jan li kama jo e nimi sin, jan li kepeken e nimi lon tenpo ale.
        taso ijo sin ala li lon. ala li ante. ante taso li ni: tenpo ni la, jan li jo e nimi sin.
        ken suli la, sina sona e ni: sina kama sona e nimi sin la, tenpo mute la, sina kute e nimi lon ale!
      </p>
      <p>
        tenpo la, ni li pona mute.
        jan ike li pana ala e nimi tawa ijo tawa ni: ona ken awen anpa e jan ante.
        jan li jo ala e nimi tawa ijo la, jan li ken ala lukin e ijo.
        jan li kama jo e nimi la, jan li ken lukin li ken pali.
      </p>
      <p>
        taso tenpo ante la, ni li ike.
        jan li kama jo e nimi sin tawa ijo awen la,
        jan ken kepeken ike e nimi,
        ken tu e pilin pi ijo nimi,
        ken ante e toki tawa wile ona tawa ilo utala toki.
      </p>
      <p>
        suno kon la, nasin kepeken tu li lon.
        nasin pona li ni: jan li nasa e sina tan wile la, jan li suno kon e sina.
        ni li ike mute. taso ni li kama lon tenpo lili.
        nasin ike li ni: jan li ike tawa sina la, sina toki e ni: jan li suno kon e mi!
        nimi sin pi suno kon li pana e ilo utala toki wawa.
        jan ken pakala e jan ante kepeken nimi.
        jan li kepeken ike sama ni e nimi la, jan seme li suno kon e jan seme?
      </p>
      <p>
        ken la, toki ni li ike tawa sina.
        ken la, sina kin li pilin e ni: mi suno kon e sina!
        toki ni li ike tawa sina la, tan li seme?
        ken la, tan li ni: jo pi ilo utala toki li pona tawa sina.
        sina wile jo e ilo utala toki mute li wile utala e jan ante kepeken ona.
        ni la, mi toki tawa sina e ni: o pana anpa e ilo utala sina a!
        o toki ike ala o toki pona!
      </p>
    </main>
    <footer><nav><ol>
      <li><a href="./..">ðŸ›–</a></li>
      <li><a href=".">ðŸ˜‡</a></li>
      <li>ðŸ¤¯</li>
    </ol></nav></footer>
  </body>
</html>
