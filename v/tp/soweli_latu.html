<!DOCTYPE html>
<html>
  <head>
    <meta charset="utf-8"/>
    <title>soweli Latu li soweli nanpa wan</title>
    <link rel="stylesheet" href="../../style.css"/>
    <link rel="icon" type="image/png" href="../../favicon.png"/>
  </head>

  <body>
    <main class="paper">
      <h1>soweli Latu li soweli nanpa wan üê≠üíØ</h1>
      <p>
        <a href="https://en.wikipedia.org/wiki/Rattus">soweli Latu</a>
        li soweli pona nanpa wan.
        ona li lon ma ale. ona li ken moku e ale.  ona li suwi mute mute.
        ona li <a href="https://en.wikipedia.org/wiki/Vertebrate">soweli pi linja monsi kiwen</a>
        sama sina sama mi. ona li sona mute. ona li ken tawa ale tan kiwen uta wawa ona en lawa wawa ona.
        soweli Latu li sona, li pona, li nanpa wan a!
      </p>
      <p>
        ma tomo mute li jo e soweli Latu mute mute. tawa jan pi ma tomo, ni li ike.
        taso, jan ni li nasa, li sona ala e pona pi soweli Latu.
        soweli li wile lon li wile unpa li wile pali e soweli sama sin sama jan a!
        ona li moku e jaki jan, li pilin pona tan ni.
        jan li ike tawa ona la, jan li nasa, li sona ala suwi pi soweli Latu.
      </p>
      <p>
        jan li jo e akesi tomo la, li esun e soweli Latu tan ni:
        jan li pana e soweli Latu tawa akesi tan moku.
        ni li ike. soweli Latu tu li soweli tomo pona mi li kama tan tomo esun pi soweli tomo.
        lon ni la ona li lon poki kala lili lili lon poka soweli sama ante mute mute.
        poki kala la, ona li awen tawa kama esun ona.
        taso jan li esun e ona la, jan li pana e ona tawa akesi tan moku a! ike a!
      </p>
      <p>
        o pilin e ni: sina lon poki kala.
        sinpin tu tu li lon, li awen e sina lon ma lili lili.
        soweli ante mute li lon poka sina, li lon sewi sina, li lon anpa sina.
        tenpo ni la, tomo esun pi soweli tomo li open.
        ona li kama open ala la, jan suli li kama, li kama jo e sina, li pana e sina ale tawa
        poki lili pi linja kiwen. sina awen lon ni tawa tenpo suno.
        sina sona ala e ijo seme kama e suli tenpo sina.
        tenpo kama la, jan li kama li esun e sina.
        sina ken tawa a! pona a!
        taso tenpo ni la, jan li pana e sina tawa akesi ike.
        sina lukin e akesi. akesi li lukin e sina.
        sina jo e tenpo tawa pilin ike. tenpo pini la, akesi li moku e sina.
        sina moli lon taso lon pimeja insa akesi.
        tenpo sina li pini.
        poki kala lili en poki lili pi linja kiwen en poki akesi en pimeja insa akesi li ale tawa lukin sina.
        lon li ike tawa sina.
      </p>
      <p>
        mi toki e ni: mi jo e soweli Latu tu pi moku akesi.
        mi olin mute mute e ona.
        taso tenpo li lon ala li kama ala sama ni: ona li pilin pona sama soweli ante mi.
        ijo ale li monsuta tawa ona.
        mi ken pana taso e moku e olin e ma tawa ona.
        mi ken ala pona e tenpo pini e pilin ona.
      </p>
      <p>
        mi toki e sin ala. o pilin e ni a.
        sina pilin pona tawa soweli Latu la sina wile ala e moli ona.
        mi wile taso e ni.
      </p>
    </main>
    <footer><nav><ol>
      <li><a href="../..">üõñ</a></li>
      <li><a href="..">ü™û</a></li>
      <li><a href=".">üòá</a></li>
      <li>üêÄ</li>
    </ol></nav></footer>
  </body>
</html>
