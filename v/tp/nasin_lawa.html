<!DOCTYPE html>
<html>
  <head>
    <meta charset="utf-8"/>
    <title>nasin lawa pona jan</title>
    <link rel="stylesheet" href="/style.css"/>
    <link rel="icon" type="image/png" href="/favicon.png"/>
  </head>

  <body>
    <main class="paper">
      <h1>nasin lawa pona jan</h1>
      <p>
        tenpo ni la, lawa pi ma ale li ike tawa jan.
        ma li lon li jo e lawa pona la, mi sona ala.
        ma li lon li ike lili tawa ma ante.
        taso ma ale li ike tawa jan.
        nasin lawa pona jan li seme?
      </p>
      <p>
        lawa pona li pini e ike pi jan wawa li pona e jan lili li ken e utala ala e pilin pona pi jan ale.
        taso lawa pi tenpo ni li pona e jan wawa li pali e utala li ike tawa jan mute.
        ma ale la, jan wawa li pali e lawa tawa pona pi ona sama.
        ma ale la, jan pi mani mute li jo e wawa mute la, lawa li pona mute e jan mani.
        ni la, ijo nanpa wan pi nasin lawa pona jan li ni: o pini e nasin mani.
      </p>
      <p>
        nasin mani li musi pi jan wawa.
        jan mani li toki e ni:
        &ldquo;nasin mani li pana e mani tawa jan pali pona.
        jan pali pona li pali e ijo pona tawa jan ale kepeken mani.
        ni la, nasin mani li pona mute tawa jan ale.
        nasin ante li ike.&rdquo;
        toki ona li pona ala.
        ijo mute li kama tan nasin mani.
        ilo toki en len pona en tomo tawa en sitelen tawa li kama.
        tenpo la, jan pi mani ala li kama jo e ijo mani.
        taso ni li pona lili tawa jan tan ni:
        tenpo suno sin li kama la, jan pi mani ala li tawa tomo pali ike pi jan mani.
        lawa la, ilo toki en len pona en musi pi jan mani li suli ala.
        pona pi jan ale li suli mute.
        tan ni la, lawa pona li wile pini e nasin mani.
      </p>
      <p>
        lawa li pini e nasin mani la, ona li wile e seme tawa lawa pona?
        ijo nanpa tu li ni: ona li weka e kulupu lawa.
        tenpo ni la, jan lawa pi ma weka li lawa e jan pi ma ni.
        taso jan li wile lawa e ona sama.
        lawa pi jan taso li pona tawa jan sama.
        lawa tomo li pona tawa jan tomo.
        lawa pi ma tomo li pona tawa jan pi ma tomo.
        lawa pi ma suli li ike tan ni:
        jan wawa weka li lawa e jan ante mute.
        tan li lon ala tawa lon pi kulupu lawa suli.
        tan wan taso li ni: wawa li pona tawa jan lawa.
        tan ante li lon ala.
      </p>
      <p>
        jan li weka e kulupu lawa la, ona li wile e seme tawa lawa pona?
        ijo nanpa tu wan li ni: ona li weka e ilo utala e jan utala.
        jan li lon li sama ni: utala li pona tawa ona.
        tenpo ni la, jan li pali e kulupu jan tawa pona pi jan utala.
        jan li pilin e ni: &ldquo;utala li lon ale. mi mute li wile e jan utala tawa awen pona pi mi mute.&rdquo;
        taso ni li pakala.
        utala li pona tawa jan ala.
        jan li pilin e ni la, jan ni li nasa li wile kama pona.
        ma pi lawa pona la, ilo utala en jan utala li lon ala.
        tenpo ni la, jan li pilin e ni: ken li lon ala.
        taso kulupu lawa suli li lon ala la, kulupu utala li lon ala.
        ni la, jan li ken pini e utala.
      </p>
      <p>
        jan li pini e utala la, ona li wile e seme tawa lawa pona?
        tenpo ni la, jan li pali e mute tawa lawa pona a!
        taso ijo li awen.
        jan li ken weka e <a href="nasin_sewi_sona.html">nasin sewi nasa</a>.
        ken la, jan li pali e ni lon tenpo pini.
        ken suli la, jan li awen wile e lawa.
        taso lawa li wile ante.
        jan wawa li utala e lawa la, lawa li pali suli tawa ona.
        jan lili li utala la, lawa li pali lili.
      </p>
      <p>
        taso suli li ni: lawa pona li kama la, jan li wile ala pali e lawa.
        jan li ken pali e ijo ante.
        jan li ken kama sona li ken pali musi li ken suli e jan lili.
        jan li awen wile pali e moku e len e tomo.
        taso ni li tawa jan sama la, ona li pona tawa jan.
        jan li wile ala pali tawa jan mani.
        jan li wile ala kute e jan lawa weka e jan lawa sewi nasa.
        jan li wile ala utala li wile ala moli tan jan utala.
        jan li pali e seme lon tenpo pini weka pi lawa ike?
        mi sona ala. taso mi wile lukin a!
      </p>
    </main>
    <footer><nav><ol>
      <li><a href="/">ðŸ›–</a></li>
      <li><a href="..">ðŸªž</a></li>
      <li><a href=".">ðŸ˜‡</a></li>
      <li>ðŸš“</li>
    </ol></nav></footer>
  </body>
</html>
