<!DOCTYPE html>
<html>
  <head>
    <meta charset="utf-8"/>
    <title>toki Nusapi en toki pona</title>
    <link rel="stylesheet" href="../../style.css"/>
    <link rel="icon" type="image/png" href="../../favicon.png"/>
  </head>

  <body>
    <main class="paper">
      <h1>toki Nusapi en toki pona</h1>
      <p>
        <a href="https://en.wikipedia.org/wiki/George_Orwell">jan Joje Owele</a>
        li jan sona nimi li kama tan ma Pitan lon tenpo pi
        <a href="https://en.wikipedia.org/wiki/World_War_II">utala ale nanpa tu</a>.
        ona li lukin e kulupu ante mute lon ma Elopa lon tenpo utala ni.
        ona li tawa ma Epanja li pali e lipu mute suli.
        lipu ona li toki lon toki lon kulupu lawa ike.
      </p>
      <p>
        <a href="https://en.wikipedia.org/wiki/Nineteen_Eighty-Four">lipu suli wan la</a>,
        jan li lon ma Pitan lon tenpo kama lili.
        tenpo ni la kulupu lawa ike mute li lawa e ma Pitan.
        jan ale li kute e kulupu li pali sama wile ona.
        jan li pali ala la, jan utala kulupu li weka e ona li moli e ona.
        kulupu li suli mute. jan ala li ken utala e ona.
      </p>
      <p>
        kulupu li kepeken e nasin mute pi lawa ike.
        nasin wan li ni: ona li ante e toki Inli tawa
        <a href="https://en.wikipedia.org/wiki/Newspeak">toki Nusapi</a>.
        jan sona nimi kulupu li pali e toki Nusapi tan ni:
        kulupu li lawa e toki jan la, ona li lawa e pilin jan.
        ona li lawa e pilin jan la, ona li lawa e jan.
      </p>
      <p>
        toki Nusapi li toki sin sama toki pona.
        nasin mute la, toki tu li sama.
        toki Nusapi li jo e kulupu nimi lili sama toki pona.
        toki tu li ante e pilin pi jan toki.
        taso nasin ante li sama ala.
      </p>
      <p>
        jan Joje Owele li pali e toki Nusapi sama toki pi kulupu lawa Elopa sama
        <a href="https://en.wikipedia.org/wiki/Politics_and_the_English_Language">toki Inli ike pi jan sona nasa Pitan</a>.
        nimi ona li kalama wawa li toki lili.
        ijo li ike tawa kulupu lawa la,
        jan li ken ala toki lon ni kepeken toki Nusapi.
        nasin ni la, toki li anpa e lawa li awen e pilin lon tomo lili.
      </p>
      <p>
        toki Nusapi li tomo lili la, toki pona li lupa.
        nimi ona li kalama lili li toki mute.
        jan li ken toki e ale kepeken toki pona.
        taso jan li wile ala toki e ale.
      </p>
      <p>
        toki tu li toki sin lili.
        taso toki wan li weka e jan tan ijo.
        ni ante li pana e ijo tawa jan.
        ni li ante pi toki Nusapi en toki pona.
      </p>
    </main>
    <footer><nav><ol>
      <li><a href="../..">ðŸ›–</a></li>
      <li><a href="..">ðŸªž</a></li>
      <li><a href=".">ðŸ˜‡</a></li>
      <li>ðŸ¥¾</li>
    </ol></nav></footer>
  </body>
</html>
