<!DOCTYPE html>
<html>
  <head>
    <meta charset="utf-8"/>
    <title>toki musi pi monsuta Lawe Pusawe en jan pi nimi ala</title>
    <link rel="stylesheet" href="/style.css"/>
    <link rel="icon" type="image/png" href="/favicon.png"/>
  </head>

  <body>
    <main class="paper">
      <h1>toki musi pi monsuta Lawe Pusawe en jan pi nimi ala</h1>
      <p>
        tenpo pini mute mute la, kulupu tu pi monsuta wawa li open e utala suli.
        monsuta li utala tan ni: kulupu li pilin ante e nasin ike pona.
        nimi pi utala ni li utala pi telo loje.
        monsuta mute li moli lon utala.
        taso kulupu wan li ken ala anpa e kulupu ante.
        tan ni la, monsuta li pana e mani mute tawa jan utala wawa.
        jan li kama utala lon utala pi telo loje.
      </p>
      <p>
        jan utala suli wan li lon sama ni. ona li pali e ike mute lon utala pi telo loje.
        tan ni la, jan li sona e ni: ona li moli la, kon ona li tawa ma ike ike.
        jan li wile ala e ni! tan ni la, ona li tawa ma ike pi pimeja walo li alasa e
        monsuta suli Lawe Pusawe. ona li lukin e monsuta la, li toki e ni:
        &ldquo;monsuta suli Lawe Pusawe o! sina pona lukin li wawa mute. sina taso ken pona e ike mi.&rdquo;
      </p>
      <p>
        monsuta Lawe li lukin e ona li toki e: &ldquo;jan lili o! sina toki pona. ike sina li seme?&rdquo;
      </p>
      <p>
        jan utala li toki e: &ldquo;ike mi li ni: mi wile ala moli. mi moli la, ike li kama. tan ni la, mi wile ala moli.&rdquo;
      </p>
      <p>
        monsuta Lawe li musi li toki e:
        &ldquo;jan lili pona o! mi ken pona e ike sina. taso sina wile toki tawa mi e ni: seme li ken ante e kon jan?&rdquo;
      </p>
      <p>
        jan utala li pilin lon tenpo mute li toki. ona li toki e seme? mi sona ala. ona li sitelen ala.
        taso, monsuta Lawe Pusawe li musi. ona li pilin e kon pi jan utala li toki e:
        &ldquo;ona li pini! mi mute o lukin.&rdquo; toki pini la, monsuta li moli e jan utala.
      </p>
      <p>
        taso jan li kama pona! ona li lukin lon ni li toki e:
        &ldquo;mi lon seme? sina seme? mi seme? nimi mi li seme? mi sona ala!&rdquo;
      </p>
      <p>
        monsuta Lawe li musi li toki e:
        &ldquo;nasin mi li ike a! lawa jan li pakala.
        jan lili olin o! mi pana tawa sina e ijo wile sina.
        o tawa o alasa e ni: seme li ken ante e kon jan?&rdquo;
      </p>
      <p>
        jan li tawa. ona li kama jo e wile ona.
        taso ona li ike. jan li moli la ona li kama pona.
        taso ona li kama jo ala e sona.
        jan li moli la, ona li kama jan sin.
        tenpo la jan li pona, li ike, li sona, li nasa.
        ona li sona ala e nimi ona la, jan li pana tawa ona e nimi pi nimi ala.
      </p>
      <p>
        tenpo kama mute la, jan pi nimi ala li alasa sin e monsuta Lawe Pusawe.
        taso ni li <a href="https://en.wikipedia.org/wiki/Planescape:_Torment">toki musi sin</a>.
      </p>
    </main>
    <footer><nav><ol>
      <li><a href="/">ðŸ›–</a></li>
      <li><a href="..">ðŸªž</a></li>
      <li><a href=".">ðŸ˜‡</a></li>
      <li>ðŸ˜ˆ</li>
    </ol></nav></footer>
  </body>
</html>
