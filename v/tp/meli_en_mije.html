<!DOCTYPE html>
<html>
  <head>
    <meta charset="utf-8"/>
    <title>meli en mije li utala</title>
    <link rel="stylesheet" href="../../style.css"/>
    <link rel="icon" type="image/png" href="../../favicon.png"/>
  </head>

  <body>
    <main class="paper">
      <h1>meli en mije li utala üßü‚Äç‚ôÇÔ∏èüßü‚Äç‚ôÄÔ∏è</h1>
      <p>
        mi la, ijo pona nanpa wan pi toki pona li ni: toki jan la, sina wile ala toki lon unpa.
        toki ante la, ni li ken ala. sina wile toki lon jan la, sina wile pana e unpa ona.
        ni li ike lon toki pona.
        unpa li ike lili tawa mi la, toki pona li pona tawa mi.
      </p>
      <p>
        tenpo ni la, mi pini toki lon pilin ike unpa mi la, mi toki mute lon unpa. a!
      </p>
      <p>
        mi toki lon tenpo lili e ni: mi tonsi. mi apeja mute tan ni.
        mi sin la, mama mi li pana tawa mi e nimi pi mije lili.
        taso mi jan lili la, mi wile e ni: mi meli.
        mi awen wile e ni tawa tenpo ni. taso ni li ken ala.
        jan mute li lukin e mi li nasa tan sona ala ona pi unpa mi.
        mi kin li sona ala e unpa mi a!
        tan ni la, mi lon selo ma pi mije en meli.
        tan ni la, mi ken lukin e ijo pi sona ala ona.
        mi pilin e ni: nasin toki unpa pi jan ale li pakala.
        meli en mije li utala li pakala e jan lili li pakala e ona sama.
      </p>
      <p>
        ona li pakala a jan lili tan nasin tu.
        nasin nanpa wan la, jan suli li toki tawa mije lili e: &ldquo;sina suwi ala!
        sina wile utala li wile musi wawa li ken ala suli e jan lili.&rdquo;
        nasin nanpa tu li tawa meli lili. jan suli li toki tawa ona e: &ldquo;sina wawa ala!
        sina wile jo e len li wile musi tomo li ken ala pali e ijo suli.&rdquo;
        tenpo kama lili la, jan lili li pilin sama jan suli li toki tawa ona sama e:
        &ldquo;sina ken ala musi lon mi! mi ken ala musi lon sina! mi mute li ante mute a!&rdquo;
        nasin ni la, sike ike li pona e ona sama lon tenpo ale.
      </p>
      <p>
        jan lili li suli li kama jan suli la, ona li awen pakala.
        tenpo ni la, ona li apeja e jan pi unpa ante!
        mije li toki e ni: meli li jo e pilin nasa mute.
        meli li toki e ni: mije li jo e pilin kiwen lete.
        mije li pilin utala e meli.
        meli li toki utala e mije.
        ni li lon: tenpo mute la, mije li utala kepeken sijelo.
        tenpo la, mije li moli e jan ante.
        ni li ike mute.
        meli la, ni li lon mute ala.
        taso ni kin li lon: tenpo mute la, meli li utala kepeken toki.
        meli mute li pilin e ni: utala toki li suli ala li pakala e jan ala.
        taso ni li lon ala.
        toki li ken pakala e jan ale li ken pakala mute e jan lili.
        meli li suli e jan lili lon tenpo mute la,
        ona li ken pakala mute e jan lili tan toki unpa ike.
        mi toki ala e ni tawa apeja meli.
        mi toki e ni tan wawa suli meli.
        mije li suli e jan lili la, sama li tawa ona.
        jan suli li wile pini e nasa unpa tawa jan lili ona la,
        ona li wile pini pana e nasa unpa tawa jan lili.
      </p>
      <p>
        mi la, ijo nasa nanpa wan li ni:
        mije li wile e nasa meli.
        meli li wile e nasa mije.
        meli en mije li wile e nasa!
        meli anu mije li alasa e jan olin la, tenpo mute la,
        ona li wile e mije mije anu meli meli.
        ona li pana e lawa ike ni tawa jan lili ona.
        mama li toki e ni: &ldquo;jan lili mi o! o kama mije mije! o kama meli meli!&rdquo;
        mama li toki e ni tawa jan lili ona li pilin lon tenpo sama e ni:
        &ldquo;mije li nasa li ike tawa mi! meli li nasa li ike tawa mi!&rdquo;
        nasin pilin ni li nasa li ike tawa mi a!
        mije en meli li suli e ante li tu e jan ale tan ni: ante li musi tawa ona.
        nasa ike mute a!
      </p>
      <p>
        jan mute li toki e ni: ante pi meli en mije li kama tan insa.
        taso mi pilin e ni: ni li lon la, ni li lili mute.
        ante suli li kama tan mama tan jan sama tan kulupu.
        pali kulupu li suli mute a!
      </p>
      <p>
        jan li toki e:
        &ldquo;meli lili li musi kepeken ijo musi jan! mije lili li musi kepeken ilo utala lili!
        sona pona ni pi jan sona li wawa lon ma ale lon kulupu ante ale a!&rdquo;
        mi toki e ni: jan lili li musi kepeken seme? seme li kama tan mama! seme li lon luka pi jan sama!
        jan sona li ken ala weka e pali kulupu.
        jan sona li lukin e kulupu ante lon ma ante la,
        jan sona li alasa weka e pali kulupu tan sona la,
        jan sona li awen lukin e pali kulupu.
      </p>
      <p>
        jan li toki e:
        &ldquo;ni li nasin taso ijo a! o kama tawa ma.&rdquo;
        jan lawa li awen e jan, li kepeken e ona sama mani tan selo kule, li toki sama.
        jan mije li awen e jan meli, li kepeken e ona sama ijo musi unpa, li toki sama.
        mi toki e ni:
        ona li sama ni la, ona li wile ala awen sama ni.
        ijo li tawa nasin ni la, ijo ken tawa nasin ante.
        jan li ken alasa ante la, jan li wile alasa kama pona.
        jan li wile alasa pona e tu jan pi mije en meli.
      </p>
      <p>
        mi jo e ijo wan sin tawa toki.
        taso ken la pilin mi li ike.
        ni la, mi wile pona e ona.
        taso ijo li ni: nasa unpa li kama pona li lili la, tonsi li lili.
        tonsi mute kin li kama tan ni: sijelo ona li ike tawa ona.
        taso jan mute li kama tonsi tan ni: ona li wile weka tan nasa unpa.
        nasa li lon ala la, ken la, jan mute li wile ala weka li wile ala kama tonsi.
        taso o sona pona a!
        jan ni li kama ala mije mije li kama ala meli meli.
        ona li kama ona sama.
        jan ale li kama jan taso.
      </p>
    </main>
    <footer><nav><ol>
      <li><a href="../..">üõñ</a></li>
      <li><a href="..">ü™û</a></li>
      <li><a href=".">üòá</a></li>
      <li>üöª</li>
    </ol></nav></footer>
  </body>
</html>
